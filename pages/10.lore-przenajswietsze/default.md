---
title: 'Lore Przenajświętsze'
hide_git_sync_repo_link: false
---

Lore Przenajświętsze
Łukasz Grzęda·Poniedziałek, 14 września 2020·
Dogrzebałem się do mojego starego tekstu. Ale to kwadratowe, jak się to chujowo czyta, ale jest. Jeden z pierwszych tekstów ze starego NRD
Bycie fanem to nie rurki z kremem. Trzeba mieć koszulkę, gadżety, plakaty, gry. Jednak to, co rzeczywistości odróżnia fana od pozera(czy jak się to teraz nazywa), to nie jakiś szajs. To znajomość LORE. Lore to najczęściej pierdoły tworzone przez twórców naokoło dzieła popkultury. Owszem –są dzieła, których LORE spełnia role pozamarketingowe (jak chociażby wspaniała SJW propaganda Le Guin, czy popis językoznawstwa Tolkiena), jednak to te bardziej komercyjne i cringowe wywołują najwięcej emocji. Takie 40k naprzykład. Albo Star Warsy. Fani tych uniwersów potrafią się pobić o to, ile dziur od blastera było nad bogiem imperatorem w Wyzimie. 
Fanem być

Bycie fanem najczęściej też wiąże się z chęcią zwiedzenia swojego ulubionego uniwersum, nadaniu mu interaktywności. Fajna opcja. Tak zapolować jak Geralt na strzygi w Wyzimie, wyruszyć z Gandalfem na WYPRAWĘ, czy polatać po galaktyce jak Han Solo. Tutaj naprzeciw fanostwu wyszły gry. Komputerowe, fabularne, planszowe, karciane. Zajmiemy się tymi drugimi, bo to one mają najgorszą opinię i bardzo długo realizowały ten temat najgorzej. Powodów ku temu było wiele. Od nieznajomości matematyki, przez lenistwo w pisaniu zasad i opisywaniu świata, po słabe tłumaczenia i wydania. Jednak to, co najbardziej zaważyło nad słabizną tych wczesnych gier były fakt, że postacie graczy były śmieciami, które nic nie mogą. Za to postacie z ukochanych książek, kiedy dostawały współczynniki –były absolutnymi przepakami, którym nie dało się dorównać. Dlaczego? W moim odczuciu zamysłem twórców było to, żeby oryginalne historie pozostały nienaruszone. Założenie takie –o ile słuszne przy pisaniu fanficów, opowiadań, czy robieniu filmów w danym uniwersum, w projektowaniu gier jest zwyczajnie złą praktyką. Gry to rozrywka z natury interaktywna, a świat gry nie jest światem książek.
Interaktywność świata –wyrażana zarówno w sferze zasad, jak i projektowanych przygód, to jeden z najważniejszych elementów odróżniający gry fabularne od gawędziarstwa. MG nie pisze fanfica, ani nie reżyseruje spektaklu –on przedstawia graczom świat i stawia przed ich postaciami wyzwania. NPC nie są to wszechpotężne postacie z ulubionych książek, których wyczyny obserwują bohaterowie graczy, zbierając za nimi złom i polerując im zbroje między kolejnymi bohaterskimi czynami. Autorzy jednak nie rozumieli tego. Strach przed zmianami z doskonałym w ich mniemaniu świecie rządził zespołem projektowym. Królem takich systemów pozostaje Wiedźmin: Gra Wyobraźni, przy okazji której sam Sapkowski pierdolił głupoty o tym, dlaczego nie da się grać porządnym czarodziejem. Ani wiedźminem. Ani wojownikiem. W sumie to łucznik wychodził jako-taki. W skrócie –wara chamie od pańskiego stołu. Nie dla gracza fajne rzeczy. Te przysługują postaciom mistrza gry
Syndrom NPC
Paskudna choroba dotykająca mistrzów gry. Jako gracze staramy się nadać jej klasyfikację ICD, jednak bez skutku, bo komisja ma w dupie głos piwnicy. Objawia się onatym, że MG daje drużynie „pomocnego” NPC, który de facto robi wszystko i sam przechodzi przygody. Wielokrotnie zastanawiałem się skąd się bierze to schorzenie. Wydaje mi się, że wynika ono właśnie bezpośrednio ze starych gier, zakorzenionych w znanych uniwersach. MG dostawał do ręki takiego Gandalfa z MERPA i mógł za jego pomocą przejść dowolną przygodę. A gracze w tym czasie walczyli we trzech z jednym orkiem i przegrywali. W sumie to byli w całej historii złem koniecznym. MG doskonale się bawił bez nich,przechodząc spotkanie za spotkaniem i pisząc w głowie swój fanfic o Gandalfie zdobywającym pustkowia chaosu.Jednak MG to też tylko ofiary tego syndromu. Pochodzi on od autorów, którzy będąc jednocześnie fanami, czuli przerażenie na samą myśl o tym, że jakiś chłystek kierowany przez gracza, pokona WŁADCĘ CIEMNOŚCI, lub co gorsza ulubioną waifu. NPC byli więc przeginani. A, że systemy często miały być „realistyczne”, to przeginanie było jawnie łamało zasady tworzenia postaci. Współczynniki Aragorna do MERP to paranoja nieosiągalna dla żadnego BG. A do tego miał jeszcze dodane artefakty, które zabezpieczały go przed tym, żeby przypadkiem któryś rzut mu nie wyszedł zbyt słabo. Pół biedy jeśli ten syndrom dotyka gier opartych na fikcji literackiej. Najgorzej, kiedy świat tworzony do gry wpada w szpony syndromu. Stary WoD był książkowym przykładem. Postacie graczy były w całym metaplocie zbędne, bo wszystko załatwiane było na poziomie wszechpotężnych bohaterów MG, którym nie dało się dorównać. Wyglądało to, jakby autorzy zakochali się w swoich własnych postaciach i te, zamiast być tłem dla przygód bohaterów graczy, stały się najważniejsze w produkcie, który obiecywał interaktywność. 
Lizanie cukierka przez szybę
Innym przykładem autorów-fanów jest seria erpegów do 40k od FFG. Łączy on fanostwo i święte lore z zakochaniem we własnych NPC.Weźmy takie dark heresy. System ten obiecywał granie inkwizycją. Wszechpotężną organizacją z 40k. Czy jednak można było zrobić inkwizytora? NIE. On był postacią dla MG, która była w założeniu milion razy potężniejsza od BG. Graczom zostawali jego słudzy. Jacyś kelnerzy, sprzątacze, może jakiś kamerdyner. NPC dostali w tej grze coś, co normalnie było zarezerwowane dla graczy. Punkty Przeznaczenia. Nareszcie inkwizytor Gary Stu Dupeusz Imperatorsen mógł przeżyć własną śmierć i był odporny na pomysły graczy i nagłe krytyki z dupy. Nic nie przeszkadzało liniowości scenariuszaGracze nigdy nie mieli szans dorównać swojemu szefowi. A splat opisujący grę na poziomie inkwizytorów był tak słaby, że nikt na nim nie grał. Jednak to nie jest największy grzech tej serii gier. Jest nim przedstawienie postaci kosmicznych marines. Najważniejsza, najbardziej podstawowa rola w grze została sprowadzona do potężnych NPC w tle, którzy są lepsi od potencjalnych BG we wszystkim i zawsze. I nie można nimi grać poza dedykowanym systemem. Gracz może tylko podziwiać ich wyczyny, patrzeć na swoje 45 BS i 42 T i irytować się mocno. MG natomiast może spokojnie snuć swój fanfic bez strachu, że gracze mu go zepsują.Nawet najlepszy system 40k –Rogue Trader –cierpiał na to, że miał pododawanych jakichś Mary Sue NPC w niezniszczalnych pancernikach kosmicznych. Jednak tam, przy dobrym kombie, drużyna miała szansę dorównać tej bandzie. Dlatego banda dostała jeszcze więcej punktów przeznaczenia. I znowu wyszło na MG-owe. Lore wygrało z potencjalnymi pomysłami graczy. Mimo, że było pisane teoretycznie pod grę.
Bóg imperator to chuj
Warhammer 40k zasługuje na jeszcze jedno spojrzenie, z nieco innej perspektywy. Pozostaje on największym zbiorowiskiem fanów, obrońców lore i innych degeneratów. Dzięki niemu możemy w 2018 roku obserwować z jaką presją musieli się spotykać autorzy starych gier. Nie mieli za sobą badań rynku, ani innych narzędzi, które kosztują pieniądze. Mieli głosy fanów, a te dalej przypominają wrzask fanatyków religijnych. Wszystko jest obrazą majestatu lore. Jakiekolwiek zmiany w typowo komercyjnym uniwersum wiążą się z piskiem z piwnic całego świata. Kwestia kobiet Space Marines (które prędzej, czy później wrócą, bo nikt normalny nie zabroni graczce grania marynatą) wywołuje płacz i wrzask obrońców świętego lore, za każdym razem, kiedy się pojawi. 
Ps. tak samo było, kiedy pojawili się Tau (CHIŃSKIE BAJKI W MOIM WARHAMERU).
Można inaczej
Zmiana podejścia do tego elementu gier jest często kojarzona ze współczesnością i grami post-indie. Nic bardziej mylnego. Takie DnD zawsze wiedziało, że jest grą, a nie książką. Dziękuję wam autorzy starych Gwiezdnych Wojen od WEG, za danie graczom możliwości grania kimś zajebistym. I jebał was pies za to, że nie poszliście z tym dalej. A zmiana nazwisk NPCów w przygodach (żeby gracze przypadkiem nie zabili Boby Fetta) to dziwny kompromis z fanami świętego lore. Jednak w tamtych latach działałJednak dopiero ostatnie 5-6 lat w RPG wyrzuciło świętość lore na śmietnik historii. Wiązało się to z wieloma rzeczami. Za projektowanie gier RPG wzięli się na przykład ludzie od planszówek, nieskażeni fanowstwem. Gry zaczęły być projektowane pod symulację ducha i stylu danej historii,nie tylko jako przewodnik turystyczny po nibylandii. Metaploty i wielosetsronicowe scenariusze zniknęły, jako zbyt nudne dla współczesnego gracza i zostały zastąpione typowo DeDekowymi modułami. Te ostatnie też przeszły rewolucję (właściwie, to raczej swoiste cofnięcie się w rozwoju) i oprócz gotowych historii zaczęły oferować zestawy „klocków” do złożenia własnej przygody.A w Polsce? A w Polsce tradycyjnie jak w lesie....